<!doctype html>
<html>
<head>
<meta charset="utf-8">
<link rel="stylesheet" href="style.css">
<title>Громадянська війна 1918-1922 років</title>
</head>

<body>
	<p><h1 class="title">громадянська війна спогади 1918-1922 років</h1></p>
	<p><h2 class="title_2">Війна</h2></p>
    <p>Пригадую далекі роки, коли ще точилася битва з чорними силами капіталізму, коли народ ще готувався під проводом Р.С.Д.Р.П. повалити старий світ визиску і гніту. Йшла імперська війна почата з 1914 року. В село Шамраївку з фронту приходили інваліди без ніг, без рук тяжко поранені на поправку. Вони розповідали про поразку на фронті про бідування солдат в окопах, про недоїдання і як вони терпіли велику нужду. Воші заїдали. Почав поширюватись сипний тиф і інші хвороби. Про обморожування ніг та рук, про невтішні солдатські настрої про те що вони не хочуть воювати  за віру, царя і вітчизну. Бо в іншого стільки тої вітчизни, що немає в що кілка забити. Їх силою гонять у бій царські довірені війська - козаки.</p>
    <p>Найбільше відчувався напружений стан літом 1916 року. Починав тріщати царський трон. Почався 1917 рік. Царя скинули, розігнали царських міністрів, утвердили тимчасовий уряд Керенського. А землі і всі багатства землі як були панські, так і залишились панськими. Народ вимагав волі і землі, а урядовці обіцяли після скликання установчих зборів. І створювались по всій Росії та Україні армії буржуазні проти робітників та селян. В Україні створювались національні армії за самостійну Україну. </p>
    <p>Почався 1918 рік. В Україну прийшли німці. В селі Шамраївці організувався Шамраївський партизанський загін в якому і я приймав участь. Український народ переходив до боротьби проти німецьких окупантів. В село приїхали робітники Донбасу Ткаченко Василь Маркович і Ткаченко Василь Оверкович, які взяли командування партизанським загоном в свої руки. Організували диверсійну групу в яку увійшли: Пустосвіт Антон, Коротенко Дмитро, я - Данильченко Федор Кузьмович. Ярошенко Павло був призначений командиром диверсійної групи.</p>
    <p>Завдання диверсійній групи було таке - не дати німцям молотити хліб, який уродив на полях, а для цього потрібно було вивести з строю молотарку і двигуна паровика, який опалювався соломою. На току де молотили хліб була німецька варта. Коло паровика щоб пустить молотарку було притягнуто дві сітки сіна. Під ранок варта поспалась і я підповз до паровика і запалив солому. Паровик згорів вийшов з строю а німців ми закрутили в вагончику в якому вони спали, а один, вартовий дрімав у соломі його Ярошенко заколов кинджалом. Поки німці повилазили то ми втікли до лісу.</p>
    <p>Збирались ми в лісі. Більше всього вночі, сходились поодинці на указане місце на свої партизанські сходки та обговорювали такі питання.</p>
    <ol>
     <li>Посилити підготовку до партизанського повстання не тільки по селу Шамраївці а й в навколишніх селах Дуліцьке, Безпечна, Руда.</li>
     <li>Вишукувати зброю так як зброї в нас було мало. Викрадати у німців нападати на охорону роззброювать, а самим озброюватись</li></ol>
     <p>Дійшла до нас чутка про Таращанське, Звенігородське повстання. Нам теж прийшлося посилити підготовку до повстання. Шамраївський партизанський загін в цей час вже в липні і серпні наладили зв'язок із Сквирським та Ходарківським партизанськими загонами. Після невдалого серпневого повстання на Сквиру де приймав участь і Шамраївський загін. Одинадцятого серпня в ночі знову пішли в наступ на Сквиру. Більше тисячі осіб наступало. Але кепсько озброєні, а дехто і зовсім без зброї розраховуючи на те щоб відняти зброю в гайдамак чи німців. Не могли вистоять проти артилерійського та кулеметного вогню окупантів.</p>
     <p>Партизани втративши більше 150 чоловік вбитими та пораненими змушені були відступити і відійти в ліси. Ходорківці відступаючи зайняли м. Ерчина-Буки. Шамраївські відступили на Пустоваровку і у ліс Федоряки. Сквирський і Торчитський загони відступили до Володарки і зайняли Володарку, розігнавши німецький гарнізон, де роздали селянам поміщицький хліб.</p>
     <p>Партизани займають міста 2 липня 1918 року. Повсталі селяни знову зайняли місто Таращу. Німці втекли залишили полонених вбитих. Загони повсталих наближаються до міста Біла Церква 7 липня 1918 року. Тяжкі бої проходять за Білу Церкву і навколишні села.</p>
<p><h2 class="title_2">Відозва Радянського Українського Уряду до робітників і селян України.</h2></p>
     <p>В тяжку годину, коли робітничо-селянську Україну топчуть чоботи німецьких катів та гетьманських тюремників. Коли народ, який було визволився, знову заганяють у ярмо, ганебного рабства. Коли між вашим виборним урядом і вами загрозною чорною стрічкою протяглися німецько гайдамацькі банди. В цю тяжку годину ми народом поставлені і волею народу затверджений уряд України вважаємо своїм обов'язком сповістити про нашу непохитну волю боротися до останньої людини, до останньої краплі крові з ворогами народу з ворогами робітників і селян України. У страшну годину, коли вирішується доля України, ніхто немає права ухилитися і стати осторонь. А тому всі по місцях, всі в ряди повсталих.
     Маніфест робітничо-селянського уряду України 19.04.1918 року.</p>
     <p><h2 class="title_2">Зростання бойових сил України</h2></p>
     <p>Мобілізували всі свої сили на розгром ворога. Завдяки цьому числений склад Червоної Армії зростає місяць у місяць.</p>
     <ol>
     <li>Березень 1919 року 1500000 чоловік</li>
     <li>Серпень 1919 року 3500000 чоловік</li>
     <li>Кінець 1920 року 5300000 чоловік</li>
     </ol>
     <p>Йшов 1918 рік. Проти молодої Радянської Республіки вели наступ зловісні сили внутрішньої контр революції та іноземна інтервенція. В той тривожний і грізний час в Москві відбувся перший Всеросійський З'їзд спілок робітничої і селянської молоді. Він об'єднував всі революційні організації трудящої молоді в єдину Російсько Комуністичну Спілку молоді. Проголосив основні принципи юнацького руху, політично і організаційно оформив його як найближчого помічника Ленінської партії.</p>
     <p>Мушу повернутися до 1917 року. Коли скинули Царя і став керувати тимчасовий уряд Керенського ні порядки ні політика ні чуть не змінилися. Все пішло по старому. Воювати до кінця перемоги над німцями. Волі нема, землі нема. Все як було панське так і залишилось. Але в солдатів терпець увірвався почали кидать фронт і розходиться по домівках. А хто прихватив коні з возом, той набрав вінтовок, даже були такі, що кулемети попривозили. В селі Шамраївка утворили комітет для продажі всього панського майна, а виручені гроші роздати бідним сім'ям загинувших на фронті. До складу якого увійшли Матусевіч Олена, голова комітету, Гребіник Пилип, Синиський Федось, Лунченко Калістрит, Лунченко Оксень. Поділили землю і панські посіви озимини. Землю ділили на душі, тим хто сам обробляв. Заможнім землю не давали. Селяни землю обсіяли, но зібрать не довелося. зібрали за 13 сніп 12 снопів панові і тобі один сніп. Прийшли німці, почали від селян відбирати та повертати панам. </p>

     <p>Селян здорово били німці і гайдамаки шомполами і нагайками. На сході селян пан Розводовський сказав: "Що тоді ви побачите волю, коли мій дід с того світу побачить сонце", але він здорово помилявся, бо селяни то завоювали і побачили волю, а пан Розводовський з німцями та гайдамаками в листопаді 1918 року утікав неоглядаючись за кордон.</p>

     <p>На таємних зборах в лісах ще ставили питання знайти зброю, готовиться до нового наступу на німців і гайдамаків. Одної ночі в вересні наш партизанський загін розгромив в цукровому заводі німецькогайдамацький гарнізон, а в листопаді в холодні ночі та в дощ Шамраївський загін вигнав німецько-гетманських карателів з Шамраївки і при допомозі Сквирян вигнали із Сквири. При допомозі Таращанців вигнали німців з міста Біла Церква. </p>

     <p>Та не зразу закріпилась Радянська влада в нас. Владу захопили буржуазні націоналісти Петлюра. В місті Біла Церква формувався 1-й січовицький білоцерківський полк, який складався з селян Галичини які були в нас в полоні від війни, а частина від обманутих селян які вступили в цей полк. </p>

     <p>1919 року в лютому 6-й Таращанський полк вигнав з міста Біла Церква Петлюровський 1-й січовецький полк, який відступав через Фурси, Шамраївку на Сквиру. Але в Шамраївці він заночував. Шамраївський партизанський загін під командуванням Омельченка по завданню Шамраївського ревкома. Завдання було таке роззброїть 1-й січовецький полк. Вночі загін напав на січовиків які почали тікати на Сквиру, але оскільки нас було мало ми полк січовиків не змогли роззброїти. Вночі виступили з боєм з села, а під Сквирою перестроїлись і вже вдень напали на Шамраевку і на кладовищі знову зайняли оборону, але протягом дня петлюрівці вибили нас із кладовища. То ми зайняли оборону під Березною і держали там оборону. А командир послав верхового на Білу Церкву просити підтримки в Таращанців, які наводили порядок по місту. Над вечір до села Шамраевки прибув 6-й полк з тачанками і з ескадроном кавалерії до ночі Таращанці відігнали їх до Сквирі але ще в ночі Петлюрівці обстрілювали Шамраївку з гармат. В бою з Петлюровцями загинули наші товариші: Ярошенко Павло, Зеленський, Пустосвіт Антон, Коротенко, які похоронені з південної сторони коло церкви.</p>

     <p><h2 class="title_2">Днів тих слава не померкне</h2></p>

     <p>Розповідь члена К.П.Р.С. з 1970 року партизана років громадянської війни Ф. К. Данильченко.</p>

     <p><h3 class="title_2">В боях і походах</h3></p>

     <p>Перший Сквирський Залізний полк. Але перше був сформований не полк, а батальйон. Історія першого Сквирського пов’язана з іменами героїв громадянської війни. Командира полку Володимира Івановича Маслова і комісара полку Пузирева. У Сквиру Київським губкомом партії було прислано товариша Пузирева і групу революційних матросів Япуру, Чорнопаленка, Шпіняева, Філатова і дружина Філатова Антоніна Антоновна, Смірнов та інші товариші.</p>

     <p>Маслов В.І. сам родом з села Руда. До першої світової війни працював слюсарем в Шамраевському цукровому заводі. Був призваний до армії в першу світову війну 1914 року. Служив в корпусі особового призначення. Весь корпус був посланий у Францію і воював на стороні Росії. Коли в Росії почалася революція солдати корпусу відмовились воювати, а вимагали, щоб їх відправили в Росію. Тоді їх роззброїли і відправили на шахти працювати. Багато солдат тікало в Росію додому. Маслов пробирався в Росію через Швейцарію, Швецію, Норвегію, Фінляндію. За наказом партизанського командування Маслова назначили командиром Шамраївського партизанського загону.  </p>

     <p>В лютому 1919 року. А в березні наш загін перебазувався до Сквири, об’еднався з Сквирським та Ходорківським загоном. Командував Ходорківським загоном киянин О.К. Попелюх був командиром ескадрона. Після об’єднання сформували Перший Сквирський Залізний батальйон. Командиром батальйону був призначений В.І.Маслов, комісаром Пузирев. В батальйон влились загін матросів які прибули з Балтики. Батальйон був поділений на роти. Я був призначений політруком першої роти.</p>

     <p>Під Сквирою розгромили банди в Новофастові, Ружині, Паволочі, Коркечі, Андрушівці, Верховні. Тут орудували банди Волинця, Клименка. Розігнавши ці банди, одержали наказ командування двигатись по Уманській Залізниці і громити на шляху націоналістичні банди Зеленого, Тютюника. Перша сутичка була коло станції Оратово. А по залізниці продвигався наш бронепоїзд Коцюбинський. Банда Зеленого хотіла відрізати бронепоїзд на станції Оратово та захопить бронепоїзд. На бронепоїзді було дві гармати та вісім кулеметів. Так що можна було вести огонь на всі чотири сторони. Ми підійшли до Оратового непомітно для ворога та напали на нього, розгромивши банду повністю. Ми пішли дальші до станції Липовець. Де зустрілись з бандою Тютюника. Вибили банду з Липовця. Коло Липовця до Сквирського батальйону приєднався Липовецький робітничо-селянський батальйон. Командування прийняв на себе Маслов. Монастирище, Севастьяновка, Христинівка, Умань всі населені пункти пройшли з боями, але наказ командування було виконано.</p>

     <p>Прибувши до Умані наша група з двох батальйонів розташувалась за Уманью на полі в казармах. В місті Умань стояв 4-й інтернаціональний полк китайці, мад’яри, галичани та 8-й Український кавалерійський полк. До нашої групи приєднався Уманський батальйон і  ці 3 батальйона об’єднались. Утворився Перший Сквирський Залізний полк, який мав два ескадронна кавалерії та дві батареї 6 гармат. Командиром полка призначили В.І. Маслова, комісаром Пузирева. Першим батальйоном командував матрос Шпіняев, другим батальйоном командував матрос Смірнов, третім батальйоном командував матрос Яцура. Кулеметною ротною командував Валерін з села Дуліцького. Хозяйственною частиною полка командував Волинець з села Чубинці. Філатов був призначений воєнним комісаром міста Умань.</p>
     <p>Багато шляхів було пройдено нашими бійцями, багато здобуто слави, перемогу над різними націоналістичними бандами. Не мало загинуло бойових друзів. </p>

     <p>Вже в перші дні нашого перебування в Умані на місто напала банда Попова. Бандитам пощастило захопити залізничну станцію. Наше командування вирішило не тільки відбити напад, але і знищити банду. Банда була вибита з Умані і розгромлена повністю.</p>

     <p>Після розгрому Попова наш полк за наказом вищого командування пішов на Тальне. Банда Зеленого захопила Тальне та залізницю. Припинилось сполучення Звенігородки – Умань. Після денного бою банда Зеленого була вибита з Тального і надвечір в безладі тікала в ліси, не підібравши поранених. А тим часом у нас в полку розгорнулась трагічна подія. Знесилені бійці в безперервних боях, не маючи боєприпасів, ледве стримували шалений наступ банди Зеленого, до якої прибули на допомогу Тютюниківці. Полк обороняв село та полустанок. Відбиватись вже не було чим. Декілька атак відбили штиковим ударом. Маслов повертався від інтернаціональної бригади зустрівся з Зеленим і Маслова було вбито. В полку поширилась трагічна звістка, що вбито командира полка. Це сталось в ту хвилину, коли вже не залишилось сил для опору. Командування полком прийняв на себе Смирнов. Всі бійці дали клятву відстоювати Подібну. Ворог був відбитий. Не вдалось ворогові схопити нас за горло, але і наших бійців багато полягло. Подібна була відстояна. Зеленого прогнали до Тального. Але з цього часу почали відступати всі радянські війська, тимчасово залишаючи Україну. Ми всі були освідомленні, що ми відступали тимчасово. </p>

     <p>Тіло командира полку з Подібної погружено в вагон з одним з составів який відходив в напрямку Умань, Козятин, Попельна, а звідти відправили до Сквири. Суворе і важке було прощання бійців з командиром Масловим. Низько спустили над тілом пошарпаний полковий прапор. Спи бойовий друже пухом тобі земля за яку ти воював та віддав життя. Командира Маслова похоронено в Сквирі на Довгалівському кладовищі.</p>

     <p>В той час я був із Сквирського полка відкомандировано в 2-й Уманський робітничо-селянський батальйон політруком 2-ї роти. Філатов був призначений командиром батальйону, який ще громив банду Волинця. Яка на Уманській залізниці розібрала колію на два кілометри. Розгромивши банду в Севастьяновці відступили до Козятина, а там на Київ. Сквирський полк теж відступав до Києва через Білу Церкву. Безсмертною славою покрив себе Перший Сквирський Залізний полк. Кров’ю його бійців, наших земляків, здобувалося право на щастя, на вільну працю.</p>

     <p>Згодом в Києві всі частини були переформовані. Влились в полки, дивізії Червоної Армії. І ще довго славні його ветерани громили ворогів трудового народу, відстоювали та зміцнювали Владу Рад. Закінчився 1919 рік боротьби за Владу Рад, але ще довго прийшлося вести боротьбу з Денікіним, Врангелем, Петлюрою, біло поляками, які хотіли загарбати Україну та підкорить Український народ та Російський народ.</p>

     <p>Я в той час був командирований до 1-го Чернігівського стрілецького полку, який бився проти Денікіна. Обороняв Чернігов. Покінчили з поляками, Денікіним та Врангелем. Я в той час був у Петрограді. 2-й Балтійський флотський екіпаж. Генерал Козлов в Кронштадті організував матросів проти Радянської влади. Я був учасником в придушенні меньшовицько-єсерівського Козловського заколоту. На моїх очах проходила підготовка і самого штурму Заколотної фортеці. Зі мною приймали участь односельці Синявський М.П., Коротенюк Микита, Яцун Іван. На придушенні заколоту приймали участь такі частини. Командарм 7-ї армії Михайло Михайлович Тухачевський,1-й загін молодих моряків в якому я приймав участь, загін червоноармійців командир Горячов. 300 делегатів 10 з’їзду партії приймали участь в розгромі. 27-ма Омська командир В.В. Путка, 235 Невельський та 237 Мінські полки236 Оршанський полк, Кавалерійський полк, загін Петроградських робітників. 18 березня 1921 року Кронштадт був вільний від заколотників. Головні винуватці повтікали в Фінляндію і частина матросів, які на другий день почали вертатись в Росію. Кузьмина, голову Кронштадського виконкому заколотника розстріляли. На площі Кронштадта мітинг «Шапки долой» сьогодні 18 березня день партизанської комуни, якій виповнилось 50 років. </p>

     <p>Після Кронштадту нас перевели в Україну в 401-й полк по відбудові народного господарства. А в 1922 році 2 травня мене було демобілізовано. Закінчилась громадянська війна. Відгриміли останні залпи гармат. Хто залишився живий, повернувся до дому до своїх рідних. Хто в промисловість, хто в село до сільського господарства, яке було в великому занепаді. Я прибув в село Шамраевку, бо там жили мої батьки.</p>

     <p>Написав Ф. Данильченко на згадку моїй онучці Світлані Яцун. Від діда Федора Данильченко 10 червня 1975 року.</p>

     <div class="button"><p><a href="index.html">Початок</a></p></div>

</body>
</html>
